<?xml version="1.0" encoding="UTF-8"?>
<!DOCTYPE TEI SYSTEM "tei_lite.dtd">
<TEI xmlns="http://www.teic.org/ns/1.0">
    <teiHeader>
        <fileDesc>
            <titleStmt>
                <title>Versione elettronica di Cenerentola</title>
                <respStmt>
                    <resp>Conversione TEI a cura di</resp>
                    <name>Maria Riso</name>
                </respStmt>    
            </titleStmt>
            <publicationStmt>
                <publisher>Università di Pisa</publisher>
                <date>2021-11-05</date>
            </publicationStmt>
            <sourceDesc>
                <bibl>
                    <title>Cenerentola</title>
                    <author>Fratelli Grimm</author>
                    <date>1800</date>
                </bibl>
            </sourceDesc>
        </fileDesc>
    </teiHeader>
    
    <text>  
        <body>
            <div n="1">
                <head>Cenerentola</head>
                <pb n="1" />
                <p>
                    La moglie di un ricco si ammalò e, quando sentì avvicinarsi la fine, 
                    chiamò al capezzale la sua unica figlioletta e le disse: 
                    "Sii sempre docile e buona, così il buon Dio ti aiuterà e io ti guarderò dal cielo e ti sarò vicina." 
                    Poi chiuse gli occhi e morì.
                </p>
                <p>     
                    La fanciulla andava ogni giorno alla tomba della madre, piangeva ed era sempre docile e buona.
                    La neve ricoprì la tomba di un bianco drappo, e quando il sole l'ebbe tolto, l'uomo prese moglie di nuovo.
                    La donna aveva due figlie che portò con sè in casa, ed esse erano belle e bianche di viso, ma brutte e nere di cuore. 
                </p>
                <p>
                    Per la figliastra incominciarono tristi giorni.
                    "Che vuole quella buona a nulla in salotto?" esse dicevano. 
                    "Chi mangia il pane deve guadagnarselo: fuori, sguattera!" 
                    Le presero i suoi bei vestiti, le diedero da indossare una vecchia palandrana grigia e la condussero in cucina deridendola. 
                    Lì doveva sgobbare per bene: si alzava prima che facesse giorno, portava l'acqua, accendeva il fuoco, cucinava e lavava. 
                    Per giunta le sorelle gliene facevano di tutti i colori, la schernivano e le versavano ceci e lenticchie nella cenere, sicché? doveva raccoglierli a uno a uno. 
                    La sera, quando era stanca, non andava a letto, ma doveva coricarsi nella cenere accanto al focolare. 
                    E siccome era sempre sporca e impolverata, la chiamavano Cenerentola.
                </p>
                <p>
                    Un giorno, il padre volle recarsi alla fiera e chiese alle due figliastre che cosa dovesse portare loro. 
                    "Bei vestiti," disse la prima. "Perle e gemme," disse la seconda. 
                    "E tu, Cenerentola," disse egli, "che cosa vuoi?" 
                    "Babbo, il primo rametto che vi urta il cappello sulla via del ritorno," rispose Cenerentola.
                    Così egli comprò bei vestiti, perle e gemme per le due figliastre; e sulla via del ritorno, mentre cavalcava per un verde boschetto, un ramo di nocciolo lo sfiorò e gli fece cadere il cappello. 
                    Allora egli colse il rametto e quando giunse a casa diede alle due figliastre quello che avevano chiesto, e a Cenerentola diede il ramo di nocciolo. 
                    Cenerentola lo prese, andò a piantarlo sulla tomba della madre, e pianse tanto che le lacrime l'innaffiarono. 
                    Così crebbe e divenne un bell'albero.
                    Cenerentola ci andava tre volte al giorno, piangeva e pregava e ogni volta si posava sulla pianta un uccellino che le dava ciò che aveva desiderato.
                </p>
                <p>
                    Ora avvenne che il re diede una festa che doveva durare tre giorni, perché suo figlio potesse scegliersi una sposa. 
                    Anche le due sorellastre erano invitate, così chiamarono Cenerentola e dissero: 
                    "Pettinaci, spazzola le scarpe e assicura le fibbie: andiamo a ballare alla festa del re." 
                    Cenerentola ubbidì ma piangeva, perché anche lei sarebbe andata volentieri al ballo, e pregò la matrigna di accordarle il permesso. 
                    "Tu, Cenerentola," disse questa, "non hai niente da metterti addosso, non sai ballare, e vorresti andare a nozze!" 
                    Ma Cenerentola insisteva e la matrigna finì col dirle: "Ti rovescerò nella cenere un piatto di lenticchie e se in due ore le sceglierai tutte, andrai anche tu." 
                </p>      
            </div>
        </body>
    </text>
</TEI>